„4 L'ANNAEtSENEcAE

sis per quae cupimus fatigatis , ac deficientibus. Inde
morosus est stomachus ε inde quorum fuit aviditas,
odium est :desideria ipsa moriuntur. Non est autem
acerbum, carere eo ‚ quod cupere defieris. Adiice ,
quod nullus non intermittitur dolor, aut certe re-
mittitur. Adiice‚ quod licet et cavere venturum,
et obsistere imminenti remediis. Nullus enim non
signa praemittit, utique qui ex solito revertitur. To·
lerabilis est morbi patientia , si contemseris id quod
extremum minatur, Noli mala tua facere tibi ipfi
graviora, et te querelis onerare : levis dolor est ,
fi nihil illi opinio adiecerit. Contra, st exhortari te
coeperis, ac dicere ‚ Nihil est, aut certe ‚ exiguum
est; duremus, iam desinet : levem illum, dum pu·
tas, facies. Omnia ex opinione suspensa sunt. non
ambitio tantum ad illam respicit, et luxuria, et ava-
ritia : ad cpinionem dolemus. Tam miser est quis·
que, quam credit. Detrahendas praeteritorum do-
lorum conquestiones puto , et illa verba z Nulli un·

quam fuit peius. Quos cruciatus, quanta mala per-
tuli? nemo me surreEturum putavit. Quoties de-

ploratus sum a meis, quoties a medicis relictus? In
equuleum impositi non fic distrahuntur. Etiamsi
sunt vera ista, transierunt. Quid iuvat praeteritos do-
lores retractare , et miserum effe quia fueris? Quid,
quod nemo non multum malis suis adiicit, et fibi ipse
mentitur ? Deinde quod acerbum fuit, retulisse iu-
cundum est. naturale est, mali sui fine gaudere. Cir-
cumcidenda ergo duo sunt ‚ et futuri timor , et vete-
ris incommodi memoria t hoc ad me iam non perti-
net, illud nondum. ln ipsis politus difficultatibus dicat:

 


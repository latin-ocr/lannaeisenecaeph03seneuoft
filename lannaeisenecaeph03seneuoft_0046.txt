38 L. ANNAEI SENECAE

nuntient, animus sibi falsas imagines fingit, aut ver-
bum aliquod dubiae significationis detorquet in pe·
ius, aut maiorem sibi offensam proponit alicuius,
quam est, et cogitat non quantum iratus ille sit, sed
quantum liceat irate. Nulla autem causa vitae est ‚
nullus miseriarum modus, si timetur quantum po-
test. Hic prudentia prosit, liic robore animi eviden-
tem quoque metum respue: fi minus, vitio vitium
repelle, spe metum tempera, Nihil tam certum est
ex his quae timentur, ut non certius sit, et formi-
data subsidere , et sperata decipere. Ergo et spem ac
metum examina : et quoties incerta erunt omnia φ
tibi fave3 crede quod mavis. si plures babebis sen-
tentias metus ·‚ nibilominus in hanc partem potius in-
clina, et perturbare te desine. Ac subinde hoc in
animo volve, maiorem partem mortalium, cum illi
nec sit quidquam mali ‚ nec pro certo futurum fit,
aestuare ac discurrere. Nemo enim resistit fibi, cum
coeperit impelli, nec timorem suum redigit ad ve·-
rum. Nemo dicit, Vanus aueior cst, vanus ι aut
finxit, aut credidit. Damus nos referentibus, ex-
pavescimus dubia pro certis, non servamus modum
rerum, statim in timorem venit scrupulus. Pudet
me fic tecum loqui, et tam levibus remediis te fo·-
cillare. Alius dicat ‚ Fortasse hoc non veniet : tu dic,
Quid porro fi veniet? videbimus utrum veniet ε for-
taffe pro me veniet, et mors ista vitam honestabit.
Cicuta 'magnum Socratem fecit: Catoni gladium as-
sertorem libertatis extorque, magnam partem de-
traxeris gloriae. Nimium diu te cohortor, cum ti-
bi admonitione magis‚ quarn exhortatione opus sit.

